## Määritelmät, termit ja lyhenteet
Tämän osion tarkoituksena on selventää mahdollisesti epäselviä käsitteitä ja lyhenteitä, jotka liittyvät SÄSÄ Appikseen ja sen kehittämiseen:

### Tuote
- SÄSÄ / SÄSÄ Appis: SähkönSäästö Appis, eli tämän vaatimusmäärittelyn kohteena oleva sovellus
- TÖRKKELI: Älypistorasia, jonka ohjaamista varten SÄSÄ kehitetään
- Asiakas / Asiakasyritys: TÖRKKELIn kehityksen taustalla oleva yritys.
- {Yritys}: TÖRKKELIN kehityksen taustalla oleva yritys (ts. asiakasyritys)
- RadioChips / RadioChips™: Yritys, joka tarjoaa Radiochips sirun ja sen API:n törkkelin käyttöön.
- Waterfall: Yritys, joka tarjoaa sähön hintavahti-API:n sovelluksen käyttöön.
- Voima: Elektroniikkalaitteita myyvä kansainvälinen ketju, joka on luvannut ottaa tuotteen valikoimiinsa.
- Voimauttajat: Voiman myynti- ja myynnin tukihenkilöstö, jotka tarjoavat asennus- ja käyttötukea asiakkaille, jotka ovat ostaneet TÖRKKELIn heidän myymälästään.
- Spot-hinta: Sähkön markkinahinta tiettynä ajankohtana.

- ### Tekninen sanasto
- Loppukäyttäjä / End user: Kuka tahansa, joka päätyy käyttämään lopullista SÄSÄ Appista.
- API: Teknologia, jonka avulla eri sovellukset tai tietojärjestelmät voivat kommunikoida keskenään ilman jatkuvaa manuaalista ohjausta. API:n avulla voidaan luoda yhteyksiä eri ohjelmistojen väille. Esimerkkinä Waterfall-yhtiön tarjoama hintavahti-API, josta SÄSÄ hakee käyttäjälle tietoa sähkön hinnoista.
- Käyttöliittymä: Vuorovaikutuspinta, joka toimii välikätenä teknisen sovelluksen ja käyttäjän välillä. Pitää sisällään esimerkiksi graafisen käyttöliittymän, joka kattaa mm. valikot, painikkeet, tekstikentät ja kuvakkeet.
- MVP: Minimum Viable Product, eli kehitettävän tuotteen versio, joka täyttää kaikki perustoiminnallisuudet.
- RadioChips siru: TÖRKKELIiin rakennettu siru ja sen hyödyntämä API, joka mahdollistaa TÖRKKELIn ja SÄSÄ Appiksen keskenäisen kommunikoinnin.
- Käytettävyys: Loppukäyttäjän sulavan ja toivotun käyttökokemuksen huomioiminen suunnittelussa
- Saavutettavuus: Loppukäyttäjän mahdollisten erityistarpeiden tai rajoitusten (esim. näköön liittyvät rajoitteet) huomioiminen suunnittelussa
- Käyttäjälähtöinen testaus: Sovelluksen testaaminen mahdollisilla loppukäyttäjillä. Auttaa käyttäjäperspektiivin ymmärtämisessä ja sovelluksen mahdollisten kipukohtien tunnistamisessa.
- Toiminnallinen vaatimus (T): Kuvaa sovelluksen toiminnallisuutta - esimerkiksi vaatimus siitä, että käyttäjä voi kirjautua sisään sovellukseen.
- Ei-toiminnallinen vaaatimus (E): Sovelluksen ominaisuudet, jotka eivät suoraan liity sen toiminnallisuuteen - esimerkiksi vaatimus sovelluksen helppokäyttöisyydestä.
- Reunaehto (R): Rajoitus tai ehto, joka voi vaikuttaa sovelluksen suunnitteluun tai toteutukseen - esimerkiksi tietoturvaan liittyvät vaatimukset.
