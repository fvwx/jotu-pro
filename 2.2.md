Kehyskertomuksen määreiden mukaan SÄSÄ Appis on sovellus, joka kontrolloi milloin siihen
liitetyt TÖRKKELI-älypistorasiat saavat virtaa. Käyttäjä näkee sovelluksesta sen hetkisen
sähkön markkinahinnan, ja pystyy sen perusteella kytkemään TÖRKKELEITÄ päälle tai pois päältä.
Halutessaan SÄSÄän pystyy asettamaan sähkön hinnalle raja-arvon, jonka alittuessa sovellus
lähettää käyttäjälle notifikaation, tai kytkee TÖRKKELIn automaattisesti päälle. Sähkön
hintatiedot saadaan sovellukseen Waterfall-yhtiön tarjoaman hintavahti-APIn kautta.

SÄSÄ Appis tukee useiden TÖRKKELIen samanaikaista ohjausta, ja käyttäjä näkee helposti mitkä
TÖRKKELIt kulloinkin saavat virtaa. Käytettävyyden parantamiseksi käyttäjä pystyy nimeämään
käyttöliittymässä näkyvät TÖRKKELIt haluamallaan tavalla. Ongelmatilanteiden varalle SÄSÄ
Appiksessa on sisäänrakennettu chat-tuki. Sovelluksen käyttö on tietoturvallista, ja sen näyttämät
tiedot kytketyistä laitteista luotettavia ja reaaliaikaisia. Kommunikaatio SÄSÄn ja TÖRKKELIen
välillä on toteutettu RadioChipsin tarjoaman APIn kautta. 

Markkinoilla on useita jossain määrin vastaavan kaltaisia tuotteita, joista merkittävimpiä
valmistavat TP-link, Nedis, Philips, Nexa ja Deltaco. Näistä kaikki toimivat samalla
perusperiaatteella SÄSÄn kanssa; valmistajalla on oma sovellus, joka kommunikoi älypistorasian
kanssa. Useat tuotteista myös seuraavat energiankulutusta, mutta yksikään niistä ei tarjoa
mahdollisuutta suoraan seurata sähkön hintaa tai ohjata laitteita hinnan perusteella.
